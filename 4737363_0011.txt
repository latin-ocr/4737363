Priusquam ad ipsam rem, quam nobis proposuimus, ag-
gredimur, pauca, quae nostra de codicum antiphonteorum
fide sententia sit, praemittenda sunt. Nam haud paucis buius
dissertationis locis multum valebit , utrum codicis oxoniensis
(N) lectionibus eam tribuamus fidem, quam Maetznerus, Fran-
kius, Blassius, an Sauppii maxime sententiam sequamur, qui
ea, quae oxoniensis peculiaria eademqne vera habeat, ab
homine docto et ingenioso orta esse docuit (cf. Sauppii quae·
stiones antiphonteae, quae continentur in indice scholarum
Georgiae Augustae 1861 p. 4 sqq.) Sane haec quaestio dif-
ficillima est ad dijudicandum. neque eam solvere nostrum esse
potest. Itaque id tantum dicimus, in dies magis Sauppii
sententiam nobis comprobari. Quae cum ita sint, locos, quos
allaturi sumus, editionem turicensem secuti citabimus.

Praeterea de via ac ratione quibus usi commentationem
nostram instituturi sumus, haec dicenda sunt. Cum et tetra-
logiarum, quae vocantur, et orationis primae (κατηγορία
φαρμακείας κατὰ μητρυιᾶς) origo atque auctoritas a multis
eisdemque doctissimis hominibus valde in dubitationem vocata
sit, has orationes tractatione complecti et eodem modo de
ceteris orationibus, quas omnes fere Antiphonti vindicant, una

comprehensione agero volumus.

